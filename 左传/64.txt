【原文】

	 

	［经］

	 

	元年春〔1〕，王正月。

	 

	齐师、宋师、曹师次于聂北〔2〕，救邢。

	 

	夏六月，邢迁于夷仪。

	 

	齐师、宋师、曹师城邢。

	 

	秋七月戊辰，夫人姜氏薨于夷〔3〕，齐人以归。

	 

	楚人伐郑。

	 

	八月，公会齐侯、宋公、郑伯、曹伯、邾人于柽〔4〕。

	 

	九月，公败邾师于偃〔5〕。

	 

	冬十月壬午，公子友帅师败莒师于郦〔6〕，获莒挐〔7〕。

	 

	十有二月丁巳，夫人氏之丧至自齐。

	 

【注释】

	 

	〔1〕元年：公元前659年。

	〔2〕聂北：当即今山东博平废治博平镇。

	〔3〕姜氏：哀姜。

	〔4〕齐侯：齐桓公。宋公：宋桓公。郑伯：郑文公。曹伯：曹昭公。柽：在今河南淮阳县西北。

	〔5〕偃：邾地，在今山东费县南。

	〔6〕郦：鲁地，具体所在不详。

	〔7〕莒挐：莒君之弟。

	 

	 

【原文】

	 

	［传］

	 

	元年春，不称即位，公出故也。公出复入，不书，讳之也。讳国恶，礼也。

	 

	诸侯救邢。邢人溃，出奔师〔1〕。师遂逐狄人，具邢器用而迁之，师无私焉〔2〕。

	 

【注释】

	 

	〔1〕师：指诸侯驻扎在聂北的军队。

	〔2〕无私：无所私取。

	 

	 

【原文】

	 

	夏，邢迁于夷仪，诸侯城之，救患也。凡侯伯〔1〕，救患、分灾、讨罪〔2〕，礼也。

	 

	秋，楚人伐郑，郑即齐故也。盟于荦〔3〕，谋救郑也。

	 

	九月，公败邾师于偃，虚丘之戍将归者也〔4〕。

	 

【注释】

	 

	〔1〕侯伯：诸侯之伯，即霸主。此指齐桓公。

	〔2〕分灾：诸侯有灾，分谷帛之属赈救。

	〔3〕荦：即柽。

	〔4〕虚丘：地不详。当为邾地。

	 

	 

【原文】

	 

	冬，莒人来求赂。公子友败诸郦，获莒子之弟挐。非卿也，嘉获之也。公赐季友汶阳之田及费〔1〕。

	 

	夫人氏之丧至自齐。君子以齐人之杀哀姜也为已甚矣，女子，从人者也。

	 

【注释】

	 

	〔1〕汶阳：汶水以北的地方。费：今山东费县。

	 

【翻译】

	 

	［经］

	 

	元年春，周历正月。

	 

	齐国军队、宋国军队、曹国军队驻扎在聂北，救援邢国。

	 

	夏六月，邢国迁移到夷仪。

	 

	齐国军队、宋国军队、曹国军队修筑邢国城墙。

	 

	秋七月戊辰，夫人姜氏在夷地去世，齐国人把她尸体带回国。

	 

	楚国人攻打郑国。

	 

	八月，僖公与齐桓公、宋桓公、郑文公、曹昭公、邾子在柽地相会。

	 

	九月，僖公在偃地打败邾国军队。

	 

	冬十月壬午，公子友率领军队在郦地打败莒国军队，俘获莒挐。

	 

	十二月丁巳，夫人的灵柩从齐国运到我国。

	 

	［传］

	 

	元年春，《春秋》不称僖公即位，是由于僖公当时出逃在外的缘故。僖公出逃后又回国，《春秋》不加记载，这是由于避讳。讳言本国的坏事，是合乎礼的。

	 

	诸侯救援邢国。邢国人溃散，逃到诸侯军中。诸侯军队于是赶走了狄人，装载了邢国的器物财宝而帮助他们迁移，军队没有私下拿取邢国的物品。

	 

	夏，邢国迁移到夷仪，诸侯为它修筑城墙，这是救援患难。凡是诸侯之长，救援患难、赈济灾害、讨伐有罪，是合乎礼的。

	 

	秋，楚国人攻打郑国，是因为郑国亲附齐国的缘故。诸侯在荦地结盟，是为了商讨救援郑国的事。

	 

	九月，僖公在偃地打败邾国军队，这支军队是戍守在虚丘即将回去的军队。

	 

	冬，莒国人来求财宝。公子友在郦地打败了他们，俘获莒国国君的弟弟挐。挐不是卿，《春秋》记载，是为了表彰公子友俘获敌人的功劳。僖公赐公子友汶水以北的田地以及费邑。

	 

	夫人的灵柩从齐国运回我国。君子认为齐国人杀死哀姜是做得过了头，妇女的本分就是听从夫家。