【原文】

	 

	沅甫九弟左右：

	 

	二十日胡二等归，接弟十三夜书，具悉一切。所论兄之善处虽未克当，然亦足以自怡。兄之郁郁不自得者，以生平行事有初鲜终，此次又草草去职，致失物望 【物望：众人所望、期待。】 ，不无内疚。

	 

	长傲、多言二弊，历观前世卿大夫兴衰，及近日官场所以致祸福之由，未尝不视此二者为枢机，故愿与诸弟共相鉴诫。弟能惩此二者，而不能勤奋以图自立，则仍无以兴家而立业。故又在乎振刷精神，力求有恒，以改我之旧辙，而振家之丕基 【丕基：基础，根底。】 。弟在外数月，声望颇隆，总须始终如一，毋怠毋荒，庶几子弟为初旭之升，而于兄亦代为桑榆 【桑榆：比喻人到老年之时。】 之补。至嘱至嘱。

	 

	次青奏赴浙江，令人阅之气旺。以次青之坚忍，固宜有出头之一日，而咏公亦可谓天下之快人快事矣。

	 

	弟劝我与左季高通书问，此次暂未暇作，准于下次寄弟处转递。此亦兄长傲之一端，弟既有言，不敢遂非也。

	 

【翻译】

	 

	沅甫九弟左右：

	 

	二十四日胡二等回，接到弟弟十二日的信，知道一切。称誉为兄的长处，虽不恰当，然而也足以使我快乐。为兄之所以郁郁不自得，是因生平办事有始无终，这次又草草去职，丧失威信，心里感到内疚。

	 

	长傲、多言两个弊病，以前世卿大夫的兴与衰，以及近来官场祸福的原因，未尝不是以这两个弊病为关键，所以愿意与各位弟弟一起鉴诫。弟弟能克服这两个弊病，却不能勤奋以图自立，那仍然无法兴家立业。因此还要振刷精神，力求有恒，不走我的老路，才是振兴家业的根基。弟弟在外面几个月，声望很高，总要始终如一，不懈怠，不荒疏，也许对于弟弟来说为初升的太阳，而对于我来说，等于你代我弥补不足。至嘱至嘱。

	 

	次青奏赴浙江，令人看了生气。以次青的坚忍不拔，应该有出头之日，而咏公也算是天下的快人快事。

	 

	弟弟劝我与左季高通通信，这次暂时不得空，准定在下次寄到你那里转交。这也是兄长傲的一个表现，弟弟既然提出来了，我岂敢还不改正吗。