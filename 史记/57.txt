《夏书》曰：禹抑洪水十三年，过家不入门。陆行载【载：相当于“则”。】车，水行载舟，泥行蹈毳【毳：同“橇”。】，山行即桥。以别九州，随山浚川，任土作贡。通九道，陂【陂：障塞，壅遏。】九泽，度九山。然河灾衍溢【衍溢：外流。】，害中国也尤甚。唯是为务。故道河自积石历龙门，南到华阴，东下砥柱，及孟津、雒汭，至于大邳。于是禹以为河所从来者高，水湍悍，难以行平地，数为败，乃厮【厮：同“斯”，有析、噼意。】二渠以引其河。北载之高地，过降水，至于大陆，播为九河，同为逆河，入于勃海。九川既疏，九泽既洒，诸夏艾安，功施于三代。


	自是之后，荥阳下引河东南为鸿沟，以通宋、郑、陈、蔡、曹、卫，与济、汝、淮、泗会。于楚，西方则通渠汉水、云梦之野，东方则通沟江淮之间。于吴，则通渠三江、五湖。于齐，则通菑济之间。于蜀，蜀守冰凿离碓，辟沫水之害，穿二江成都之中。此渠皆可行舟，有余则用溉<生僻字(氵侵)左右旁> 【 <生僻字(氵侵)左右旁>：同“浸”。滋润灌溉。】，百姓飨其利。至于所过，往往引其水益用溉田畴【田畴：泛指一切农田。】之渠，以万亿计，然莫足数也。


	西门豹引漳水溉邺，以富魏之河内。


	而韩闻秦之好兴事，欲罢【罢：同“疲”。使其疲敝。】之，毋令东伐，乃使水工郑国间说秦，令凿泾水自中山西邸瓠口为渠，并北山东注洛三百余里，欲以溉田。中作而觉，秦欲杀郑国。郑国曰：“始臣为间，然渠成亦秦之利也。”秦以为然，卒使就渠。渠就，用注填阏【阏：同“淤”。淤泥。】之水，溉泽卤【泽卤：指低洼盐碱地。】之地四万余顷，收皆亩一钟。于是关中为沃野，无凶年，秦以富强，卒并诸侯，因命曰郑国渠。


	汉兴三十九年，孝文时河决酸枣，东溃金堤，于是东郡大兴卒塞之。


	其后四十有余年，今天子元光之中，而河决于瓠子，东南注钜野，通于淮、泗。于是天子使汲黯、郑当时兴人徒【人徒：普通人与罪徒。】塞之，辄复坏。是时武安侯田鼢为丞相，其奉邑食鄃【食鄃：食鄃城的租赋，即以鄃为奉邑。】。鄃居河北，河决而南则鄃无水灾，邑收多。鼢言于上曰：“江河之决皆天事，未易以人力为强塞，塞之未必应天。”而望气用数者亦以为然。于是天子久之不事复塞也。


	是时郑当时为大农，言曰：“异时关东漕粟从渭中上，度六月而罢，而漕水道九百余里，时有难处。引渭穿渠起长安，并南山下，至河三百余里，径，易漕，度可令三月罢；而渠下民田万余顷，又可得以溉田：此损漕省卒，而益肥关中之地，得谷。”天子以为然，令齐人水工徐伯表【表：用表测量地势高下，从而确定水流走向。表，一根长八尺长的木杆，上面有刻度，与水准、悬锤配合使用。】，悉发卒数万人穿漕渠，三岁而通。通，以漕，大便利。其后漕稍多，而渠下之民颇得以溉田矣。


	其后河东守番系言：“漕从山东西，岁百余万石，更砥柱之限，败亡甚多，而亦烦费。穿渠引汾溉皮氏、汾阴下，引河溉汾阴、蒲坂下，度可得五千顷。五千顷故尽河堧【堧：河边的地方。】弃地，民茭牧【茭牧：打草放牧。茭，喂牲畜的干草。】其中耳，今溉田之，度可得谷二百万石以上。谷从渭上，与关中无异，而砥柱之东可无复漕。”天子以为然，发卒数万人作渠田。数岁，河移徙，渠不利，则田者不能偿种。久之，河东渠田废，予越人，令少府以为稍入。


	其后人有上书欲通褒斜道及漕事，下御史大夫张汤。汤问其事，因言：“抵蜀从故道，故道多坂，回远。今穿褒斜道，少坂，近四百里；而褒水通沔，斜水通渭，皆可以行船漕。漕从南阳上沔入褒，褒之绝水至斜，间百余里，以车转，从斜下下渭。如此，汉中之谷可致，山东从沔无限，便于砥柱之漕。且褒斜材木竹箭之饶，拟于巴蜀。”天子以为然，拜汤子卬为汉中守，发数万人作褒斜道五百余里。道果便近，而水湍石【湍石：湍急多石。】，不可漕。


	其后庄熊罴言：“临晋民愿穿洛以溉重泉以东万余顷故卤地。诚得水，可令亩十石。”于是为发卒万余人穿渠，自征引洛水至商颜山下。岸善崩，乃凿井，深者四十余丈。往往为井，井下相通行水。水颓【颓：同“颓”，水向下流。】以绝商颜，东至山岭十余里间。井渠之生自此始。穿渠得龙骨，故名曰龙首渠。作之十余岁，渠颇通，犹未得其饶。


	自河决瓠子后二十余岁，岁因以数不登【不登：谷不升仓称为“不登”。】，而梁楚之地尤甚。天子既封禅巡祭山川，其明年，旱，干封少雨。天子乃使汲仁、郭昌发卒数万人塞瓠子决。于是天子已用事万里沙，则还自临决河，沈白马玉璧于河，令群臣从官自将军已下皆负薪窴【窴：同“填”。】决河。是时东郡烧草，以故薪柴少，而下淇园之竹以为楗。


	天子既临河决，悼功之不成，乃作歌曰：“瓠子决兮将奈何？晧晧旰旰【晧晧旰旰：水势汪洋恣肆的样子。】兮闾殚为河！殚为河兮地不得宁，功无已时兮吾山平。吾山平兮钜野溢，鱼沸郁兮柏冬日。延道弛兮离常流，蛟龙骋兮方远游。归旧川兮神哉沛，不封禅兮安知外！为我谓河伯兮何不仁，泛滥不止兮愁吾人！啮桑浮兮淮、泗满，久不反兮水维缓。”一曰：“河汤汤【汤汤：水大流急貌。】兮激潺湲【潺湲：水流徐行貌。】，北渡污兮浚流难。搴【搴：拔取。】长茭兮沈美玉，河伯许兮薪不属。薪不属兮卫人罪，烧萧条兮噫乎何以御水！颓林竹兮楗石灾，宣房塞兮万福来。”于是卒塞瓠子，筑宫其上，名曰宣房宫。而道河北行二渠，复禹旧迹，而梁、楚之地复宁，无水灾。


	自是之后，用事者争言水利。朔方、西河、河西、酒泉皆引河及川谷以溉田；而关中辅渠、灵轵引堵水；汝南、九江引淮；东海引钜定；泰山下引汶水：皆穿渠为溉田，各万余顷。佗小渠披山信道者，不可胜言。然其著者在宣房。


	太史公曰：余南登庐山，观禹疏九江，遂至于会稽太湟，上姑苏，望五湖；东窥洛汭、大邳，迎河，行淮、泗、济、漯洛渠；西瞻蜀之岷山及离碓；北自龙门至于朔方。曰：甚哉，水之为利害也！余从负薪塞宣房，悲《瓠子》之诗而作《河渠书》。