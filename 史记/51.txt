昔自在古，历建正【建正：设定正月位置。如秦以十月为正月，称为建亥，周以十一月为正月，称为建子等。正，即正月，岁首。】作于孟春。于时冰泮【冰泮：冰融化。】发蛰，百草奋兴，秭鳺【秭鳺：即杜鹃鸟。】先滜【滜：通“嗥”，鸣，叫。】。物乃岁具，生于东，次顺四时，卒于冬分。时鸡三号，卒明。抚【抚：犹“循”。依次。】十二月节，卒于丑。日月成，故明也。明者孟也，幽者幼也，幽明者雌雄也。雌雄代兴，而顺至正之统也。日归于西，起明于东；月归于东，起明于西。正不率天，又不由人，则凡事易坏而难成矣。
王者易姓受命，必慎始初，改正朔【改正朔：改定历法。正，岁始正月。朔，每月初一。】，易服色，推本天元，顺承厥意。

	太史公曰：神农以前尚矣。盖黄帝考定星历，创建五行，起消息【起消息：确定阴阳消长变化。消，坤者阴，死为消。息，干者阳，生为息。】，正闰余【正闰余：正确确定闰月余分的大小。】，于是有天地神祇物类之官，是谓五官【五官：即春官、夏官、秋官、冬官、中官，分别名为青云、缙云、白云、黑云、黄云。】。各司其序，不相乱也。民是以能有信，神是以能有明德。民神异业，敬而不渎，故神降之嘉生【嘉生：嘉谷。】，民以物享，灾祸不生，所求不匮。


	少暤氏之衰也，九黎乱德，民神杂扰，不可放物，祸菑荐至【荐至：一起到来。】，莫尽其气。颛顼受之，乃命南正【南正：主管南方之政（即阳事）的官员。】重司天以属神【属神：领属神事，如祭祀之类。】，命火正黎司地以属民【属民：领属民事。】，使复旧常，无相侵渎。
其后三苗服九黎之德，故二官咸废所职，而闰余乖次，孟陬【孟陬：正月。】殄灭，摄提【摄提：星名，随斗杓（北斗星的第五、六、七三颗星）所指建十二月。】无纪，历数失序。尧复遂重黎之后，不忘旧者，使复典之，而立羲和之官。明时正度，则阴阳调，风雨节，茂气至，民无夭疫。年耆【年耆：泛指年老。耆，六十岁。】禅舜，申戒文祖，云“天之历数在尔躬”。舜亦以命禹。由是观之，王者所重也。
夏正【夏正：夏朝历法开始的月份。】以正月，殷正以十二月，周正以十一月。盖三王之正若循环，穷则反本。天下有道，则不失纪序【纪序：纪元的次序，即历法的次序。】；无道，则正朔不行于诸侯。
幽、厉之后，周室微，陪臣【陪臣：列国之臣。】执政，史不记时，君不告朔【告朔：古代的一种祭祀仪式。天子在岁末时将来年每月的颁给诸侯，在每月的朔日以活羊祭告于庙。】，故畴人【畴人：星历算学者。】子弟分散，或在诸夏，或在夷狄，是以其禨祥废而不统。周襄王二十六年闰三月，而《春秋》非之。先王之正时也，履端于始，举正于中，归邪于终。履端于始，序则不愆；举正于中，民则不惑；归邪于终，事则不悖。
其后战国并争，在于强国禽敌，救急解纷而已，岂遑念斯哉！是时独有邹衍，明于五德之传，而散消息之分，以显诸侯。而亦因秦灭六国，兵戎极烦，又升至尊之日浅，未暇遑也。而亦颇推五胜，而自以为获水德之瑞，更名河曰“德水”，而正以十月，色上黑。然历度闰余，未能睹其真也。


	汉兴，高祖曰“北畤待我而起”，亦自以为获水德之瑞。虽明习历及张苍等，咸以为然。是时天下初定，方纲纪大基，高后女主，皆未遑，故袭秦正朔服色。
至孝文时，鲁人公孙臣以终始五德上书，言“汉得土德，宜更元，改正朔，易服色。当有瑞，瑞黄龙见”。事下丞相张苍，张苍亦学律历，以为非是，罢之。其后黄龙见成纪，张苍自黜，所欲论着不成。而新垣平以望气见，颇言正历服色事，贵幸，后作乱，故孝文帝废不复问。
至今上即位，招致方士唐都，分其天部；而巴落下闳运算转历，然后日辰之度与夏正同。乃改元，更官号，封泰山。因诏御史曰：“乃者，有司言星度之未定也，广延宣问，以理星度，未能詹【詹：通“赡”。满足。】也。盖闻昔者黄帝合而不死，名察度验，定清浊，起五部，建气物分数。然盖尚矣。书缺乐弛，朕甚闵焉。朕唯未能循明也，<绞丝旁+由>绩日分，率应水德之胜。今日顺夏至，黄钟为宫，林钟为征，太蔟为商，南吕为羽，姑洗为角。自是以后，气复正，羽声复清，名复正变，以至子日当冬至，则阴阳离合之道行焉。十一月甲子朔旦冬至已詹，其更以七年为太初元年。年名‘焉逢摄提格’，月名‘毕聚’，日得甲子，夜半朔旦冬至。”


	◎ 历术甲子篇
太初元年，岁名“焉逢摄提格”，月名“毕聚”，日得甲子，夜半朔旦冬至。


	△ 正北【正北：冬至所在辰次的方位。太初元年冬至在夜半子时，子的方位是正北。】十二【十二：指一年的月数，无闰月为十二个月，有闰月为十三个月。】
无大余【大余：指月朔大余，用于计算月朔甲子日名的参数。已知本年初的月朔干支日名，将本年的总天数减去所含的甲子周数，剩余的不足一甲子的部分，整日数称为大余。从本年初的月朔干支，数到大余数目之外的第一个干支名，就是下年初的月朔干支日名。】，无小余【小余：指月朔大余，是月朔甲子余数中不足一整日的部分。】；
无大余【大余：指冬至大余。已知本年冬至日名，从本年总天数中除去所包含的甲子周数，剩余部分中的整日数称为大余。从本年初的冬至干支日名，数到大余数之外的第一个干支就是下年冬至的干支日名。】，无小余【小余：指冬至小余，即冬至日余数中不足一整日的部分。】；
焉逢摄提格太初元年。
十二
大余五十四，小余三百四十八；
大余五，小余八；
端蒙单阏【端蒙单阏：端蒙作“旃蒙”，为“乙”；单阏为“卯”，知端蒙单阏为乙卯年。】二年。
闰十三
大余四十八，小余六百九十六；大余十，小余十六；
游兆执徐三年。


	十二
大余十二，小余六百三；
大余十五，小余二十四；
强梧大荒落四年。
十二
大余七，小余十一；
大余二十一，无小余；
徒维敦牂天汉元年。
闰十三
大余一，小余三百五十九；
大余二十六，小余八；
祝犁协洽二年。
大余二十五，小余二百六十六；
大余三十一，小余十六；
商横涒滩三年。
十二
大余十九，小余六百一十四；
大余三十六，小余二十四；
昭阳作鄂四年。
闰十三
大余十四，小余二十二；
大余四十二，无小余；
横艾淹茂太始元年。
十二
大余三十七，小余八百六十九；
大余四十七，小余八；
尚章大渊献二年。
闰十三
大余三十二，小余二百七十七；
大余五十二，小余一十六；
焉逢困敦三年。
十二
大余五十六，小余一百八十四；
大余五十七，小余二十四；
端蒙赤奋若四年。
十二
大余五十，小余五百三十二；
大余三，无小余；
游兆摄提格征和元年。
闰十三
大余四十四，小余八百八十；
大余八，小余八；
强梧单阏二年。
十二
大余八，小余七百八十七；
大余十三，小余十六；
徒维执徐三年。
十二
大余三，小余一百九十五；
大余十八，小余二十四；
祝犁大荒落四年。
闰十三
大余五十七，小余五百四十三；
大余二十四，无小余；
商横敦牂后元元年。
十二
大余二十一，小余四百五十；
大余二十九，小余八；
昭阳汁洽二年。
闰十三
大余十五，小余七百九十八；
大余三十四，小余十六；
横艾涒滩始元元年。

	△ 正西
十二
大余三十九，小余七百五；
大余三十九，小余二十四；
尚章作噩二年。
十二
大余三十四，小余一百一十三；
大余四十五，无小余；
焉逢淹茂三年。
闰十三
大余二十八，小余四百六十一；
大余五十，小余八；
端蒙大渊献四年。
十二
大余五十二，小余三百六十八；
大余五十五，小余十六；
游兆困敦五年。
十二
大余四十六，小余七百一十六；
无大余，小余二十四；
强梧赤奋若六年。
闰十三
大余四十一，小余一百二十四；
大余六，无小余；
徒维摄提格元凤元年。
十二
大余五，小余三十一；
大余十一，小余八；
祝犁单阏二年。
十二
大余五十九，小余三百七十九；
大余十六，小余十六；
商横执徐三年。
闰十三
大余五十三，小余七百二十七；
大余二十一，小余二十四；
昭阳大荒落四年。
十二
大余十七，小余六百三十四；
大余二十七，无小余；
横艾敦牂五年。
闰十三
大余十二，小余四十二；
大余三十二，小余八；
尚章汁洽六年。
十二
大余三十五，小余八百八十九；
大余三十七，小余十六；
焉逢涒滩元平元年
十二
大余三十，小余二百九十七；
大余四十二，小余二十四；
端蒙作噩本始元年。
闰十三
大余二十四，小余六百四十五；
大余四十八，无小余；
游兆阉茂二年。
十二
大余四十八，小余五百五十二；
大余五十三，小余八；
强梧大渊献三年。
闰十三
大余三十七，小余三百八；
大余三，小余二十四；
祝犁赤奋若地节元年。
十二
大余一，小余二百一十五；
大余九，无小余；
商横摄提格二年。
闰十三
大余五十五，小余五百六十三；
大余十四，小余八；
昭阳单阏三年。

	△ 正南


	十二
大余十九，小余四百七十；
大余十九，小余十六；
横艾执徐四年。


	十二


	大余十三，小余八百一十八；
大余二十四，小余二十四；
尚章大荒落元康元年。
闰十三
大余八，小余二百二十六；
大余三十，无小余；
焉逢敦牂二年。
十二
大余三十二，小余一百三十三；
大余三十五，小余八；
端蒙协洽三年。
十二
大余二十六，小余四百八十一；
大余四十，小余十六；
游兆涒滩四年。
闰十三
大余二十，小余八百二十九；
大余四十五，小余二十四；
强梧作噩神雀元年。
十二
大余四十四，小余七百三十六；
大余五十一，无小余；
徒维淹茂二年。
十二
大余三十九，小余一百四十四；
大余五十六，小余八；
祝犁大渊献三年。
闰十三
大余三十三，小余四百九十二；
大余一，小余十六；
商横困敦四年。
十二
大余五十七，小余三百九十九；
大余六，小余二十四；
昭阳赤奋若五凤元年。
闰十三
大余五十一，小余七百四十七；
大余十二，无小余；
横艾摄提格二年。
十二
大余十五，小余六百五十四；
大余十七，小余八；
尚章单阏三年。
十二大余十，小余六十二；
大余二十二，小余十六；
焉逢执徐四年。
闰十三大余四，小余四百一十；
大余二十七，小余二十四；
端蒙大荒落甘露元年。
十二
大余二十八，小余三百一十七；
大余三十三，无小余；
游兆敦牂二年。
十二
大余二十二，小余六百六十五；
大余三十八，小余八；
强梧协洽三年。
闰十三
大余十七，小余七十三；
大余四十三，小余十六；
徒维涒滩四年。
十二大余四十，小余九百二十；
大余四十八，小余二十四；
祝犁作噩黄龙元年。
闰十三
大余三十五，小余三百二十八；
大余五十四，无小余；
商横淹茂初元元年。

	△ 正东
十二
大余五十九，小余二百三十五；
大余五十九，小余八；
昭阳大渊献二年。
十二
大余五十三，小余五百八十三；
大余四，小余十六；
横艾困敦三年。
闰十三
大余四十七，小余九百三十一；
大余九，小余二十四；
尚章赤奋若四年。
十二
大余十一，小余八百三十八；
大余十五，无小余；
焉逢摄提格五年。
十二
大余六，小余二百四十六；
大余二十，小余八；
端蒙单阏永光元年。
闰十三
无大余，小余五百九十四；
大余二十五，小余十六；
游兆执徐二年。
十二
大余二十四，小余五百一；
大余三十，小余二十四；
强梧大荒落三年。
十二
大余十八，小余八百四十九；
大余三十六，无小余；
徒维敦牂四年。
闰十三
大余十三，小余二百五十七；
大余四十一，小余八；
祝犁协洽五年。
十二
大余三十七，小余一百六十四；
大余四十六，小余十六；
商横涒滩建昭元年。
闰十三
大余三十一，小余五百一十二；
大余五十一，小余二十四；
昭阳作噩二年。
十二
大余五十五，小余四百一十九；
大余五十七，无小余；
横艾阉茂三年。
十二
大余四十九，小余七百六十七；
大余二，小余八；
尚章大渊献四年。
闰十三
大余四十四，小余一百七十五；
大余七，小余十六；
焉逢困敦五年。
十二
大余八，小余八十二；
大余十二，小余二十四；
端蒙赤奋若竟宁元年。
十二
大余二，小余四百三十；
大余十八，无小余；
游兆摄提格建始元年。
闰十三
大余五十六，小余七百七十八；
大余二十三，小余八；
强梧单阏二年。
十二
大余二十，小余六百八十五；
大余二十八，小余十六；
徒维执徐三年。
闰十三
大余十五，小余九十三；
大余三十三，小余二十四；
祝犁大荒落四年。
右《历书》：大余者，日也。小余者，月也。端蒙者，年名也。支：丑名赤奋若，寅名摄提格。干：丙名游兆。正北，冬至加子时；正西，加酉时；正南，加午时；正东，加卯时。