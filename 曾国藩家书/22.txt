【原文】

	 

	四位老弟左右：

	 

	二月初十日黄仙垣来京，接到家信，备悉一切，欣慰之至。

	 

	朱啸山亦于是日到，现与家心斋同居，伊兄代伊觅得房子，距余寓甚近，不过一箭远耳。郭筠仙现尚未到，余已为赁本胡同关帝庙房，使渠在庙中住，在余家伙食。冯树堂正月初六日来余家，抉会试后再行上学，因小儿春间怕冷故也。树堂于二月十三日考国子监学正，题“而耻恶衣恶食者”“不以天下奉一人策”二句，共五百人入场。树堂写作俱佳，应可必得。

	 

	陈岱云于初六日移寓报国寺，其配之枢亦停寺中。岱云哀伤异常，不可劝止，作祭文一篇，三千余字。余为作墓志铭一首，不知陈宅已寄归否？余懒誊寄也。

	 

	四川门生现已到二十余人。我县会试者，大约可十五人。甲午同年，大约可二十五六人。然有求于者，颇不乏人。

	 

	余今年应酬更繁，幸身体大好，迥 【迥：绝然，完全。】 不似从前光景，面胖而润，较前稍白矣。耳鸣亦好十之七八，尚有微根未断，不过月余可全好也。内人及儿子、两女儿皆好，陈氏小儿在余家乳养者亦好。

	 

	六弟、九弟在城南读书，得罗罗山为师，甚妙。然城南课以亦宜应，不应，恐山长不以为然也。所作诗文及功课，望日内付来。四弟、季弟从觉庵师读自佳。四弟年已渐长，须每日看史书十页，无论能得科名与否，总可以稍长见识。季弟每日须看史，然温经更要紧，今年不必急急赴试也。余容后陈。国藩手具。

	 

【翻译】

	 

	四位老弟左右：

	 

	二月初十日，黄仙垣来京，接到家信，备悉一切，欣慰之至。

	 

	朱啸山也在当天到，住心斋那里，他兄代他找到房子，离我家很近，不过一箭之地。郭筠仙还没有到，我已经为他租了本胡同关帝庙的房子，让他在庙里住，在我家吃饭。冯树堂正月初六日来我家，准备会试以后再上学，因小儿春间怕冷的缘故。树堂在二月十三日考国子监学正，题目是“而耻恶衣恶食者”“不以天下奉一人策”两句，共五百人入场。树堂写作俱佳，应该可以考上。

	 

	陈岱云在初六日移住报国寺，他的夫人灵枢也停在寺里。岱云非常哀痛，不能劝止，作祭文一篇，三千多字。我为他夫人作了墓志铭，不知陈家已寄回去没有？我懒得誊写寄了。

	 

	四川门生现在到了二十多个。我县会试的，大约十五人。甲午同年，大约二十五六人。然而，有求于我的，还颇为不少呢。

	 

	我今年应酬更多，幸亏身体大好，完全不像从前，脸胖而红润，比以前白。耳鸣也好了十之七八，还有点儿没有断根，不过个把月即可全好。内人及儿女都好，陈家小儿在我家乳养，也好。

	 

	六弟、九弟在城南读书，得罗罗山为老师，很妙。然而城南的课也似乎要应付，不然，恐怕山长不以为然。所作诗文及功课，望日内寄来。四弟、季弟从觉庵师读书，自然好。四弟年纪逐渐大了，要每天看史书十页，不管得不得科名，总可以稍长见识。季弟每天要看史，但温习经书更要紧，今年不急于赴考。余容后陈。兄国藩手具。